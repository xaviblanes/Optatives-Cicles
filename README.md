# MÒDUL: INTRODUCCIÓ AL NÚVOL PÚBLIC
## DURADA: 96 hores
___
### RESULTATS DE L'APRENENTATGE I CRITERIS D'AVALUACIÓ

RA1. Comprèn els fonaments de la computació al núvol, els seus avantatges davant de sistemes tradicionals, el marc d'adopció, els principis de migració i els aspectes clau de facturació, com ara estimació i optimització de costos. S'han comprès els conceptes fonamentals de la computació al núvol. S'ha demostrat la capacitat per explicar els avantatges del núvol davant de sistemes tradicionals. S'ha participat en activitats relacionades amb l'ecosistema de serveis al núvol. S'han identificat els principis bàsics de la facturació i els costos al núvol. S'ha fet un ús correcte d'eines per estimar i gestionar pressupostos. S'han participat a activitats pràctiques sobre gestió de costos.

RA2. Identifica els components clau de la infraestructura global del núvol, diferenciant serveis principals, regions, zones de disponibilitat i aplicant mesures bàsiques de seguretat com ara el model de responsabilitat compartida, gestió d'accessos i protecció de dades. S'ha adquirit coneixement dels components d'una infraestructura global al núvol. S'ha demostrat la capacitat per a explorar i descriure les categories de serveis principals disponibles. S'ha realitzat una avaluació de l'ús adequat de serveis bàsics en exercicis pràctics. S'ha comprès el model de responsabilitat compartida al núvol. S'han aplicat mesures de seguretat bàsiques mitjançant eines de gestió d'accés. S'han fet exercicis sobre gestió d'usuaris i polítiques de seguretat.

RA3. Dissenya i configura xarxes virtuals i serveis de còmput al núvol, aplicant bones pràctiques de seguretat, estratègies de balanceig de càrrega, escalat automàtic i aprofitant tecnologies serverless, contenidors i màquines virtuals segons casos d'ús específics. S'ha realitzat el disseny i la configuració de xarxes virtuals privades. S'han aplicat bones pràctiques de seguretat en xarxes i arquitectures. S'ha participat activament en la creació i la configuració d'una xarxa funcional. S'ha realitzat la selecció de serveis de computació adequats segons els casos d'ús. S'ha dut a terme la configuració i gestió de balanceig de càrrega i escalat automàtic. S'han desenvolupat pràctiques relacionades amb l'optimització de recursos computacionals.

RA4. Gestiona serveis d'emmagatzematge i bases de dades al núvol, seleccionant tecnologies adequades per a casos específics, i dissenya arquitectures escalables i resilients utilitzant eines de monitorització i optimització per millorar-ne el rendiment. S'ha fet la diferenciació entre tecnologies d'emmagatzematge al núvol. S'ha dut a terme la configuració i la gestió de bases de dades en un entorn de núvol. S'ha treballat per resoldre problemes pràctics sobre emmagatzematge i bases de dades. S'han dissenyat arquitectures escalables i resilients basades en les millors pràctiques. S'han fet servir eines de monitorització i recomanacions d'optimització. S'ha participat en activitats que simulen l'anàlisi i la millora d'arquitectures existents.

## CONTINGUTS ORIENTATIUS:

1. Introducció al Núvol:
Què és la computació al núvol? Avantatges del núvol davant de sistemes tradicionals. Introducció a l'ecosistema del núvol. Principis de migració al núvol.

2. Facturació i Economia del Núvol:
Aspectes fonamentals dels preus. Ús d'eines com la calculadora de costos. Models de suport tècnic. Gestió de costos i eines per calcular costos.

3. Infraestructura Global i Serveis Principals:
Infraestructura global. Categories de serveis. Exploració de la consola d'administració. Navegació per la infraestructura global i serveis principals.

4. Seguretat al Núvol:
Model de responsabilitat compartida. Identitat i gestió daccés. Protecció de comptes i dades. Conformitat i millors pràctiques de seguretat. Introducció a la gestió daccessos.

5. Xarxes i Lliurament de Contingut:
Conceptes bàsics de xarxes. Configuració de Xarxa Virtual. Seguretat a les xarxes i disseny d'arquitectures. Serveis d'encaminament i distribució de contingut. Crear una Xarxa Virtual i llençar un servidor web.

6. Informàtica i Escalat Automàtic:
Introducció als serveis de còmput. Ús de màquines virtuals i Lambda. Balanceig de càrrega i escalat automàtic. Escalat i balanceig de la càrrega d'una arquitectura.

7. Emmagatzematge i Bases de Dades:
Serveis d'emmagatzematge: disc dur al núvol, emmagatzematge, EFS. Introducció a bases de dades: Relacionals, No SQL i altres serveis. Creació i gestió duna base de dades. Selecció de tecnologies demmagatzematge.

8. Arquitectura i Monitorització:
Principis del marc de treball: Well-Architected. Ús d'eines com ara Monitorització i assistents d'infraestructura. Disseny d'arquitectures resilients i escalables. Interpretació de recomanacions d'optimització.
